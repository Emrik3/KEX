I detta kandidatexamensarbete försöker vi klassificera och identifiera skrivna mänskliga språk genom att studera hur bokstäver ordnas i texter. Automatisk språkidentifiering är av intresse inom områden som textindexering, maskinöversättning och tolkning av språk. Elva skrivna språk som använder det latinska alfabetet betrak- tas och modelleras med en Markovkedja på bokstavsnivå. Texter från Nya Testamentet och Wikipedia används som träningsdata. Avstån- den mellan språken mäts sedan med en matrisbaserad metrik på övergångsmatriserna, och visualiseras i ett dendrogram. Ett sanno- likhetsbaserat avståndsmått används också. Den matrisbaserade metriken används därefter till språkidentifi- ering genom att en övergångsmatris skapas för texten vars språk ska identifieras, varpå avstånden från denna matris till de kända språkens matriser jämförs; det kortaste avståndet bestämmer textens språk. Detta jämförs med maximum-likelihood-klassificering. Vi jämför metriker baserade på olika matrisnormer, och studerar dessutom hur Markovkedjornas ordning samt storleken på tränings- datan och provtexterna för språkidentifiering påverkar resultaten. Resultaten tyder på att valet av matrisnorm är viktigt och att Frobeniusnormen och 1-normen är bäst för språkklassificering och språkidentifiering. Med hjälp av dessa är det möjligt att skapa till- fredsställande dendrogram och att med god noggrannhet identifiera språket hos någorlunda stora texter. Däremot kan ∞-normen inte re- kommenderas i sammanhanget; en förklaring ges till dess bristfälliga funktion. Vissa språk är lättare att klassificera rätt än andra; de skandi- naviska språken är lätta att gruppera tillsammans, liksom spanska, portugisiska och italienska. Engelska, franska, tyska och finska är dock svårare att klassificera.